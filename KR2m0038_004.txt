# -*- mode: mandoku-view; -*-
#+TITLE: 欽定滿洲祭神祭天典禮
#+DATE: 2015-08-24 22:52:11.186212
#+PROPERTY: ID KR2m0038
#+PROPERTY: BASEEDITION WYG    
#+PROPERTY: JUAN 卷一
<pb:KR2m0038_WYG_004-1a>¶
　欽定四庫全書¶
　欽定滿洲祭神祭天典禮卷一¶
　　　　祭神祭天議¶
　　　每日¶
　　坤寧宫朝祭夕祭每月祭天每嵗春秋二季大祭四¶
　　　季獻神每月於¶
堂子亭式殿¶
尚錫神亭内掛獻淨紙春秋二季¶
<pb:KR2m0038_WYG_004-1b>¶
堂子立杆大祭一切禮儀俱行之已乆燦然美備無可置議¶
　　　惟昔日司祝之人國語嫻熟遇有喜慶之事均能¶
　　　應時編纂禱祝厥後司祝之清語不及前人復無¶
　　　典冊記載惟口相授受於字句音韻之間不無差¶
　　　異即如祭天之贊辭掛獻淨紙之禱辭掌儀司俱¶
　　　載有冊檔是以無稍差遺所有司祝之祝禱辭章¶
　　　若不及時擬定載在冊檔誠如¶
　聖諭音韻字句漸至訛舛今謹將¶
<pb:KR2m0038_WYG_004-2a>¶
　　内廷司祝之一切祭神背鐙禱祝贊祈等辭録出詳¶
　　　閲不惟字句多有差謬即左右兩翼承充¶
　　内廷司祝之贊辭亦彼此互異是以(臣/)等令五旗王¶
　　　公等將各家祭神辭章録送並令從前司祝家内¶
　　　將伊等舊存祝禱辭章悉行録呈彚寫一帙(臣/)等¶
　　　公同敬謹覆核訂悞補闕刪複去冗又各就所見¶
　　　粘簽恭呈¶
　御覧伏候¶
<pb:KR2m0038_WYG_004-2b>¶
　欽定再恭查¶
　　坤寧宫毎日祭神至祭馬神之時復於祭馬神室内¶
　　　另祭所有祝禱之辭亦應更正(臣/)等逐條繕寫恭¶
　　　呈¶
　御覽如䝉¶
　皇上訓示謹遵繕成全部永逺奉行請自王以下宗室¶
　　　覺羅以及奉祭覺羅¶
神之滿洲人等有情願抄録者俱准其抄録庶為臣僕者¶
<pb:KR2m0038_WYG_004-3a>¶
　　　仰沐¶
　皇仁滿洲舊俗不致湮沒而永逺奉行矣謹此議¶
　　奏¶
　　　　獻鮮背鐙祭議¶
　　　我滿洲之禮凡祭神祭天犧牲俱用整齊全備者¶
　　　稍有殘缺即斥而不用是以祭祀之犧牲供獻¶
神位不稍留剰即膽與蹄甲亦取置碟内陳於旁案初我¶
　　　滿洲在本處圍場既近所獲之獸可乘其鮮好背¶
<pb:KR2m0038_WYG_004-3b>¶
　　　鐙以祭迨入京師圍場既逺或所獲之獸已越晝¶
　　　衣或係多傷或已取去腑臟因其不全不敢祭獻¶
　　　今(臣/)等欽遵¶
　上諭公同詳議如¶
　　盛京等處畋獵¶
　皇上親射之獸既難送京祭獻請仍照從前不獻外現¶
　　　在¶
　　大内凡新得鮮果鮮蔬既恭獻¶
<pb:KR2m0038_WYG_004-4a>¶
神位而舊例曾以雛雞鮮魚等物背鐙以祭王等以及各¶
　　　滿洲等亦仍有以雛雞鮮魚之類背鐙以祭者請¶
　　　嗣後南苑等處附近畋獵¶
　皇上親射&KR1892;鹿等獸内傷止一處尾蹄臟腑齊全者如¶
　　　有¶
　㫖令背鐙以祭則所司恭賫交司俎人等敬謹修整祭¶
　　　獻若傷多殘缺不全者仍請勿用至時新鮮物(臣/)¶
　　　等按其時令請每嵗春季以雛雞各二夏季以子¶
<pb:KR2m0038_WYG_004-4b>¶
　　　鵞各一秋季以魚各一冬季以雉各二背鐙以祭¶
　　　其應獻之雛雞子鵞交㑹計司令莊頭擇肥美者¶
　　　交納魚雉交都虞司令網户獵户擇鮮整者交納¶
　　　均以生者由掌儀司官員詳視交司俎官敬謹修¶
　　　整於¶
神位前背鐙以祭等因議准施行¶
　　　　彚記滿洲祭祀故事¶
　　　我¶
<pb:KR2m0038_WYG_004-5a>¶
　滿洲國自昔敬¶
天與¶
佛與神出於至誠故創基¶
　　盛京即恭建¶
堂子以祀¶
天又於¶
　　寢宫正殿恭設¶
神位以祀¶
<pb:KR2m0038_WYG_004-5b>¶
佛¶
菩薩¶
神及諸¶
祀位嗣雖建立¶
壇¶
廟分祀¶
天¶
佛暨神而舊俗未敢或改與祭祀之禮並行至我¶
<pb:KR2m0038_WYG_004-6a>¶
列聖定鼎中原遷都京師祭祀仍遵昔日之制由來乆矣¶
　　　而滿洲各姓亦均以祭神為至重雖各姓祭祀皆¶
　　　隨土俗微有差異大端亦不甚相逺若¶
　　大内及王貝勒貝子公等均於¶
堂子内向南祭祀至若滿洲人等均於各家院内向南以¶
　　　祭又有建立¶
　　神杆以祭者此皆祭¶
天也凡朝祭之¶
<pb:KR2m0038_WYG_004-6b>¶
神皆係恭祀¶
佛¶
菩薩¶
闗帝惟夕祭之¶
神則各姓㣲有不同原其祭祀所由葢以各盡誠敬以溯本¶
　　　源或受土地山川¶
神靈顯佑黙相之恩而報祭之也¶
　　大内毎嵗春秋二季於¶
<pb:KR2m0038_WYG_004-7a>¶
堂子内立杆祭祀復於¶
　　宫内報祭除齋戒並禁止屠宰日期外每日祭神每¶
　　　(月/)初二日祭天一次四季則有獻神之祭分府之¶
　　　皇子與¶
　　宫内居住之皇子如奉¶
㫖在¶
　　坤寧宫祭神每月於¶
皇上祭神祭天後各按次序祭神一日祭天一日其未分¶
<pb:KR2m0038_WYG_004-7b>¶
　　　府在¶
　　紫禁城内居住之皇子每月各於所居之處祭神祭¶
　　　天王貝勒貝子公等毎嵗春秋二季挨次在¶
堂子内立杆祭祀並各於本家報祭每月祭神祭天公侯¶
　　　伯大臣官員以下至閒散滿洲或每月或每嵗或¶
　　　四季二季一季於本家内祭神先是毎嵗春秋二¶
　　　季¶
　　大内立杆祭神過二三日後親王以下入八分公以¶
<pb:KR2m0038_WYG_004-8a>¶
　　　上各按班次由¶
　　坤寧宫内恭請朝祭夕祭¶
神位至於各家届立杆祭祀之日恭請朝祭¶
神位在¶
堂子内祭畢仍請至家内夕間大祭於是挨次恭請¶
神位祭祀俱照此至於月終¶
　　大内司俎官司俎等恭請¶
神位進宫是時¶
<pb:KR2m0038_WYG_004-8b>¶
　　坤寧宫每日祭祀朝則於供¶
佛金亭幔帳之前夕則於架幔神位前祭祀康熈五十七¶
　　　年奉¶
聖祖仁皇帝¶
諭㫖停止王等恭請¶
神位雍正元年¶
世宗憲皇帝¶
特命莊親王怡親王恭請¶
<pb:KR2m0038_WYG_004-9a>¶
神位於其府内各祭一次凡滿洲各姓祭神或用女司祝¶
　　　亦有用男司祝者自¶
　　大内以下閒散宗室覺羅以至伊爾根覺羅錫林覺¶
　　　羅姓之滿洲人等俱用女司祝以祭從前¶
内廷主位及王等福晉皆有為司祝者今¶
　　大内祭祀仍揀擇覺羅大臣官員之命婦為司祝以¶
　　　承祭祀凡¶
　　宫内居住皇子有¶
<pb:KR2m0038_WYG_004-9b>¶
　㫖令在¶
　　坤寧宫祭神仍用覺羅司祝祭祀外若¶
　　紫禁城内居住之皇子祭神則於上三旗包衣佐領¶
　　　管領下之覺羅或異姓大臣官員閒散滿洲人等¶
　　　妻室内選擇為司祝令其承祭其已分府之皇子¶
　　　及王貝勒貝子公等俱於各該屬旗包衣佐領管¶
　　　領下之覺羅或異姓大臣官員閒散滿洲人等妻¶
　　　室内選擇為司祝令其承祭如屬下並無為司祝¶
<pb:KR2m0038_WYG_004-10a>¶
　　之人或於各屬下包衣佐領管領下之滿洲婦人¶
　　内選擇令其為司祝以祭或另請司祝以祭自公¶
　　侯伯大臣官員以下以至閒散滿洲用女司祝祭¶
　　祀者俱於本族中選擇以承祭祀如實不能得人¶
　　即於家内仿照司祝祭神之例整理祭物焚香獻¶
　　酒本家家長叩頭省牲供肉叩頭以祭其用男司¶
　　祝祭祀之家各由本家請男司祝以祭自¶
　大内以下閒散宗室覺羅以至伊爾根覺羅錫林覺¶
<pb:KR2m0038_WYG_004-10b>¶
　　羅姓之滿洲人等祭祀均用猪¶
　大内毎日朝夕各用猪二祭天用猪一王以下入八¶
　　分公以上立杆大祭日朝夕各用猪二至閒散宗¶
　　室覺羅等常祭並報祭之日朝夕各用猪一祭天¶
　　用猪一¶
　大内春秋立杆祭神後祭馬神二日各用猪二王公¶
　　等祭馬神一日各用猪一求福祭祀用鯉魚二其¶
　　餘各姓滿洲内有惟求福者亦有惟祭天者祭神¶
<pb:KR2m0038_WYG_004-11a>¶
　　祭天止用猪一或用羊一或用猪羊各一或用猪¶
　　數口羊數牽或用小猪鵞魚不等至於灌酒熟胙¶
　　供獻則大畧相同¶
　大内則¶
　主位或以初次所獲禽獸或以新得鵞魚之類背鐙¶
　　以祭其王等以及滿洲家亦有以鵞雞與魚並新¶
　　穫米榖等物背鐙以祭者除祭神祭天樹栁枝祭¶
　　求福以及祭馬神外滿洲人等又有因子女出痘¶
<pb:KR2m0038_WYG_004-11b>¶
　　因避以猪餻祭天者謂之痘祭以餻祭天者謂之¶
　　餻祭昏夜於室西山牆外以小猪祭天者謂之去¶
　　祟田苖正長因生蟊或遇旱前往田間懸掛紙條¶
　　如斿以細木夾之蒸餻與飯捧至田間以祭謂之¶
　　祭田苗神至於秋收後蒸餻捧至場院以祭者謂¶
　　之祭場院復有夜祭七星者謂之禳祭再滿洲人¶
　　等乆居屯莊有欲祭神者於卧室内以繩貫於新¶
　　衣飾如神幔照平日祭神之禮以酒餻與猪祭之¶
<pb:KR2m0038_WYG_004-12a>¶
　　　是以¶
聖祖仁皇帝¶
　　暢春園¶
　　熱河駐蹕日乆即在¶
　　暢春園¶
　　熱河張掛神幔設¶
佛亭神位以祭今¶
　聖主法¶
<pb:KR2m0038_WYG_004-12b>¶
祖懿行於乾隆八年駐蹕¶
　　盛京時亦曾懸掛神幔設¶
佛亭神位以祭焉至於祭天之禮滿洲人等於所至之地¶
　　　皆可舉行但㝷潔淨之木以為神杆或置祭斗或¶
　　　縛草把購猪灑米以祭自王貝勒貝子公等以至¶
　　　宗室覺羅滿洲各姓大臣官員閒散滿洲凡遇喜¶
　　　慶之事各以財物獻神如有應禱祝之事亦以財¶
　　　物獻神求福再大臣官員滿洲人等聘女先期取¶
<pb:KR2m0038_WYG_004-13a>¶
　　　壻家財物獻於¶
神位以之獻神祭天而滿洲内亦有¶
神位前不設抽屉桌僅在神板上供獻香碟者凡祭祀行¶
　　　禮時主祭之人皆免冠以致誠敬至於供餻之禮¶
　　大内每嵗春秋二季立杆大祭則以打餻搓條餑餑¶
　　　供獻正月以饊子供獻五月以椵葉餑餑供獻六¶
　　　月以蘇葉餑餑供獻七月以新黍蒸淋漿餻供獻¶
　　　八月以新稷蒸飯用木榔頭打熟作為餃子煠油¶
<pb:KR2m0038_WYG_004-13b>¶
　　　供獻餘月俱以灑餻供獻除淋漿餻搓條餑餑外¶
　　　俱用稷米王府亦如之至各姓滿洲人家有同此¶
　　　供獻者或有供獻豆麪餑餑者或以稷米蒸飯供¶
　　　獻者或以新麥煮飯供獻者復有以新穫荍磨麪¶
　　　作餅甚薄謂之煎餅以供獻於¶
神位者至若江南各省駐防滿洲人等因其地不産稷米¶
　　　即以江米代之在京之滿洲人等或無莊頭者其¶
　　　釀酒灑餻打餻即以所領俸米内江米代稷米用¶
<pb:KR2m0038_WYG_004-14a>¶
　　之其釀酒之法¶
　大内春秋二季立杆大祭則於四十日前設缸蒸稷¶
　　米飯和麴釀之謂之清酒每月常祭則三日前亦¶
　　蒸稷米飯和麴釀之謂之醴酒王府亦如之若滿¶
　　洲人等釀酒或以稷米或以江米又有滿洲人家¶
　　或以粟米或以稷米或以蒼耳燒酒以祭者凡滿¶
　　洲人等祭祀所用之酒與餻皆自釀造並不沽之¶
　　於市是以¶
<pb:KR2m0038_WYG_004-14b>¶
　大内特立神厨每月祭祀釀醴酒製麴磨麪蒸米煮¶
　　豆炒菽作搓條餑餑饊子蘇油俱於神厨造作其¶
　　碓磨蒸籠鍋缸木槽柳斗簸籮桶擔篩籮簸箕之¶
　　類皆專設一分以上器皿他處不准使用王府及¶
　　勲舊滿洲人家均各專設一分若單姓寒門並無¶
　　另室之家於祭期之前整理祭品後洗滌鍋缸封¶
　　閉以備祭祀之用是以舊俗當此時或比鄰或戚¶
　　眷以整理祭品之家已封閉鍋竈各備飯殽送往¶
<pb:KR2m0038_WYG_004-15a>¶
　　　至祭神祭天之期凡送飯之人俱邀請共食祭肉¶
　　　再從前在本處祭祀時不得上好淨紙是以各家¶
　　　或以夏布或以蔴苧𢷬至熟爛入水浸泡拌以糠¶
　　　粃掛於簾幔以造紙焉至於滿洲人等自昔遵行¶
　　　祭祀諱忌規條凡¶
神位必供於正室背鐙祭祀之肉例得出門其朝祭之肉¶
　　　除皮骨外一概不准出户凡食祭肉雖奴僕經家¶
　　　長使役亦不得口含嚼咀以踰户閾必下咽方准¶
<pb:KR2m0038_WYG_004-15b>¶
　　　出祭室之門亦有人家祭肉俱准出門者又有人¶
　　　家即背鐙祭肉亦不准出門者其祭祀用猪之滿¶
　　　洲人家如遇墓祭䘮祭皆不用猪是以¶
世祖章皇帝¶
特命於¶
陵寢祭獻所用之生牛羊猪内將猪易以牛一羊二凡滿¶
　　　洲豢飬牲畜人家不令猪入祭室院内倘有走入¶
　　　者即省其猪以祭之省者避宰割之辭猪死則謂¶
<pb:KR2m0038_WYG_004-16a>¶
　　　之氣息凡祭祀背鐙所用之猪皆謂之犧牲祭祀¶
　　　時焚掛獻之紙錢曰化之猪燎猪之頭蹄削去其¶
　　　毛則不曰刮之而曰燖之若已整理祭品又已釀¶
　　　酒則不入有服之家倘遇不得已之事必須往者¶
　　　已汚其目則不即入祭室必俟新更月建後始入¶
　　　焉或易其衣冠沐浴過三日後亦可入滿洲人等¶
　　　如本家遇有孝服者必請出¶
神位暫安於潔淨之室若族中孝服則在大門外釋去孝¶
<pb:KR2m0038_WYG_004-16b>¶
　　　衣始入院内如無另室之家則淨面洗目焚草越¶
　　　火而過之始入供¶
神位之板或以紅綢方幅或以紅氊或以紅紙掩蔽之祭¶
　　　神之室及院不准持鞭以入祭室之内不准露置¶
　　　財帛不准妄行垂淚不綴纓緯者不准其入不責¶
　　　處人不語傷心事不言忌諱惡語務擇嘉祥吉慶¶
　　　事言之¶
聖祖仁皇帝屢降¶
<pb:KR2m0038_WYG_004-17a>¶
諭㫖於故老所謂諱忌之事¶
訓戒嚴切仰惟¶
聖祖仁皇帝家訓所載故舊滿洲人等諱忌一事皆與古¶
　　　昔載籍相符今夫同一諱忌之事家有尊長者子¶
　　　孫則為尊長諱忌之若子孫衆多之家尊長亦為¶
　　　子孫諱忌之此皆恤下敬上之意爾等當知而奉¶
　　　行之也¶
　　坤寧宫元旦行禮儀注¶
<pb:KR2m0038_WYG_004-17b>¶
　　　正月初一日三更司香於¶
　　坤寧宫朝祭夕祭¶
神位前俱㸃香¶
　皇帝¶
　皇后行禮司香鋪氊如遇¶
　皇帝率王貝勒貝子等於¶
　　坤寧宫朝祭夕祭¶
神位前行禮司香照常㸃香鋪¶
<pb:KR2m0038_WYG_004-18a>¶
　皇帝行禮之氊¶
堂子亭式殿元旦行禮儀注¶
　　　每嵗正月初一日¶
　皇帝恭詣¶
堂子行禮武備院卿於甬路中間鋪拜褥¶
　皇帝至¶
亭式殿前向上立鴻臚寺鳴贊贊行禮¶
　皇帝三跪九叩行禮畢還宫預𣲖内務府總管一員於¶
<pb:KR2m0038_WYG_004-18b>¶
堂子亭式殿内髙案下所立杉木柱上掛淨紙錢二十七¶
　　　張自是諸王䕶衛等挨次各掛淨紙錢二十七張¶
　　　司俎官㸃香¶
堂子亭式殿祭祀儀注¶
　　　正月初三日每月初一日於¶
堂子亭式殿祭祀是日司俎官一員司俎一人於¶
亭式殿内髙案下所立杉木柱上掛紙錢二十七張案上¶
　　　供時食一盤醴酒一琖又於所設小桌上供椀二¶
<pb:KR2m0038_WYG_004-19a>¶
　　　一盛酒一空設司香㸃香奏三絃琵琶之内監二¶
　　　人於¶
亭式殿外甬路上西面向東鳴拍板拊掌之看守¶
堂子人東面向西俱坐司祝進跪司香舉臺琖授司祝司¶
　　　祝接受臺琖獻酒六次司俎官一員於¶
亭式殿外階下東首立贊鳴拍板即奏三絃琵琶鳴拍板¶
　　　拊掌司俎每一獻將所獻之酒注於空椀内復自¶
　　　盛醴酒椀内挹新酒注於二琖中獻之毎一獻司¶
<pb:KR2m0038_WYG_004-19b>¶
　　　俎官贊歌鄂囉囉看守¶
堂子人歌鄂囉羅六次獻畢以臺琖授於司香司祝一叩¶
　　　頭興合掌致敬司俎官贊停拍板其三絃琵琶拍¶
　　　板暫止司香舉神刀授司祝司祝接受神刀進司¶
　　　俎官贊鳴拍板即奏三絃琵琶鳴拍板拊掌司祝¶
　　　一叩頭興司俎官贊歌鄂囉羅衆歌鄂囉羅司祝¶
　　　擎神刀禱祝三次誦神歌祝禱一次擎神刀禱祝¶
　　　時則歌鄂囉羅誦神歌祝禱三次如前儀如是九¶
<pb:KR2m0038_WYG_004-20a>¶
　　　次畢司祝一叩頭興復禱祝三次以神刀授於司¶
　　　香司俎官贊停拍板其三絃琵琶拍板皆止司祝¶
　　　跪祝一叩頭興合掌致敬退所供酒食分給看守¶
堂子之人¶
　　　正月初三日每月初一日¶
堂子亭式殿祭祀祝辭¶
　　　上天之子紐歡台吉武篤本貝子某年生小子某¶
　　　年生小子(為某人祭則呼/某人本生年)今敬祝者豐於首而仔¶
<pb:KR2m0038_WYG_004-20b>¶
　　　於肩衛於後而䕶於前畀以嘉祥兮齒其兒而髪¶
　　　其黄兮年其增而嵗其長兮根其固而身其康兮¶
　　　神兮貺我神兮佑我永我年而壽我兮¶
尚錫神亭祭祀儀注¶
　　　毎月初一日於¶
堂子内東南隅¶
尚錫神亭祭祀獻時食一盤醴酒一琖於髙案上司俎㸃¶
　　　香司俎滿洲掛淨紙於髙案下所立杉木柱上自¶
<pb:KR2m0038_WYG_004-21a>¶
　　　是諸王䕶衛等挨次掛淨紙滿洲管領一名掛齋¶
　　　戒數珠免冠脱褂觧帶入跪祝叩頭叩頭畢出司¶
　　　俎入以供獻之酒注於桌前地上所設大椀内撤¶
　　　所供時食分給管領¶
　　　每月初一日祭¶
尚錫神亭管領祝辭¶
　　　上天之子尚錫之神月已更矣建始維新某年生¶
　　　小子(為某人祭則呼/某人本生年)敬備粢盛兮潔楮並陳惠我¶
<pb:KR2m0038_WYG_004-21b>¶
　　　某年生小子(為某人祭則呼/某人本生年)貺以嘉祥兮畀以康¶
　　　寧¶
　　　恭請¶
神位供於堂子儀注¶
　　　每嵗十二月二十六日恭請¶
神位供於¶
堂子是日届時衣金黄緞衣内監十六人舁二黄縀¶
神輿進¶
<pb:KR2m0038_WYG_004-22a>¶
　　内左門¶
　　近光左門¶
　　景和門預備於¶
　　坤寧宫門外衣黄緞衣司俎滿洲二人恭請朝祭¶
神位夕祭¶
神位各安奉輿内衣金黄緞衣内監十六人舁二輿由¶
　　宫殿正門出前引仗四對并角鐙二對亦用衣金黄¶
　　　緞衣内監執之司爼官二員司俎二人司俎滿洲¶
<pb:KR2m0038_WYG_004-22b>¶
　　　二人由¶
　　宫内前引至¶
　　乾清門外侍衛十員前導掌儀司官一員扈行出¶
　　東長安門至¶
堂子於¶
饗殿内並輿奉安朝祭¶
神位於東夕祭¶
神位於西輿前各設大低桌一桌上各供香碟一看守¶
<pb:KR2m0038_WYG_004-23a>¶
堂子人員每日朝夕㸃香二次¶
　　　恭請¶
神位入宫儀注¶
　　　每嵗正月初二日自¶
堂子恭請¶
神位入¶
　　宫是日届時衣金黄緞衣内監十六人入¶
饗殿内恭舁二黄緞¶
<pb:KR2m0038_WYG_004-23b>¶
神輿前引仗四對羊角鐙二對俱用衣金黄緞衣内監執¶
　　　之侍衛十員前導掌儀司官一員在後扈行仍入¶
　　東長安門由¶
　　宫殿正門至¶
　　乾清門止司俎官二員司俎二人司俎滿洲二人前¶
　　　導進¶
　　乾清門至¶
　　坤寧宫門外衣黄緞衣司俎滿洲二人由輿内恭請¶
<pb:KR2m0038_WYG_004-24a>¶
神位至¶
　　坤寧宫各安奉於原¶
位¶
　　坤寧宫月祭儀注¶
　　　正月初三日每月初一日¶
　　坤寧宫祭朝祭¶
神預將鑲紅片金黄緞神幔用黄棉線繩穿繫其上懸掛¶
　　　西山牆所釘之雕龍頭髹金紅漆三角架以淨紙¶
<pb:KR2m0038_WYG_004-24b>¶
　　　二張各四折鏤錢四掛於神幔兩端舁供¶
佛之髹金小亭連座奉安於南首啟亭門次於神幔上懸¶
菩薩像又次懸¶
闗帝神像均於大炕上東向供奉炕上設紅漆大低桌二¶
　　　桌上供香碟三醴酒三琖時果九碟方切灑餻分¶
　　　為十盤以九盤供於桌上一供桌下北首七月供¶
　　　淋漿餻亦如之炕沿下供醴酒一罇罇前鋪黄花¶
　　　紅氊設獻酒長低桌上列黄磁大椀二一盛醴酒¶
<pb:KR2m0038_WYG_004-25a>¶
　　一空設司俎太監等預於中間屋内鍋前地上設¶
　　油厚髙麗紙二張進包錫紅漆大桌二西向分為¶
　　二行各置於油髙麗紙上届時司香㸃香司俎太¶
　　監司俎等進猪二於¶
　坤寧宫門外之右首皆北向奏三絃琵琶之司俎太¶
　　監二司俎官司俎八首領太監二以次進三絃琵¶
　　琶在前次十人分二層排列均向上盤膝坐奏三¶
　　絃琵琶鳴拍板其後司俎滿洲等屈一膝跪拊掌¶
<pb:KR2m0038_WYG_004-25b>¶
　　司祝進於獻酒桌前跪司香舉臺琖授司祝司祝¶
　　接受獻酒六次每一獻將所獻之酒注於空椀内¶
　　復自盛醴酒椀内挹新酒注於二琖中以獻每一¶
　　獻司爼等歌鄂囉囉六次獻畢司祝以臺琖授於¶
　　司香一叩頭興合掌致敬三絃琶琶拍板暫止司¶
　　香及司香婦人撤盛酒之二椀並獻酒之桌設司¶
　　祝叩頭小低桌司香舉神刀授司祝司祝執神刀¶
　　進司俎等復奏三絃琵琶鳴拍板拊掌司祝一叩¶
<pb:KR2m0038_WYG_004-26a>¶
　　　頭興司俎等歌鄂囉羅司祝擎神刀禱祝三次誦¶
　　　神歌一次擎神刀禱祝特司俎等復歌鄂囉羅誦¶
　　　神歌三次如前儀如是九次畢司祝跪一叩頭興¶
　　　又禱祝三次以神刀授於司香奏三絃琵琶鳴拍¶
　　　板人等起立避於旁¶
皇帝親詣行禮司香移司祝叩頭小低桌於北首¶
　皇帝進於朝祭¶
神位前正中向上立司祝先跪¶
<pb:KR2m0038_WYG_004-26b>¶
　皇帝跪司祝祝畢¶
　皇帝行禮興退司祝叩頭興合掌致敬如同¶
　皇后行禮¶
　皇帝在南¶
　皇后在北行禮司俎官司俎等俱出外惟留司俎婦人¶
　　　太監等在内如遇¶
　皇帝¶
　皇后不行禮之日司祝叩頭畢司香撒¶
<pb:KR2m0038_WYG_004-27a>¶
佛¶
菩薩前供酒二琖闔供¶
佛小亭門撤¶
菩薩像恭貯於黄漆木筒司俎太監等恭舁供¶
佛小亭並所供二香碟移奉於¶
　　坤寧宫西楹大亭香碟供於前小亭座移置於後復¶
　　　移神幔稍南位¶
闗帝神像於正中所供之酒並香碟皆移正中酒罇以淨¶
<pb:KR2m0038_WYG_004-27b>¶
　　　袱羃之奏三絃琵琶鳴拍板人等進坐於原處司¶
　　　香婦人斂氊三折之鋪於近炕沿處司香舉臺琖¶
　　　授於司祝司俎太監等舁一猪入門置炕沿下首¶
　　　西向司俎滿洲一人屈一膝跪按其猪司俎官及¶
　　　司俎首領太監内監等奏三絃琵琶鳴拍板拊掌¶
　　　司祝跪於炕沿下三折紅氊上斜向西南舉臺琖¶
　　　獻酒一次司俎等照前歌鄂囉羅獻畢司祝致禱¶
　　　以二琖酒合注一琖中司俎滿洲執猪耳司祝灌¶
<pb:KR2m0038_WYG_004-28a>¶
　　酒於猪耳内以臺琖授司香一叩頭三絃琵琶拍¶
　　板暫止司俎滿洲執猪尾移轉猪首向東司俎太¶
　　監等進前舁猪暫順放於包錫大桌上司香舉臺¶
　　琖授司祝司祝接受臺琖舁第二猪入門獻酒灌¶
　　酒如前儀以包錫大桌上二猪俱令首西向横放¶
　　省之每桌前令司俎婦人二舉銀裏木槽盆接血¶
　　司香婦人撤去氊進紅漆長髙桌設於西炕前以¶
　　接血木槽盆列髙桌上撤去所供餻酒與果猪氣¶
<pb:KR2m0038_WYG_004-28b>¶
　　息後司俎等轉猪首順桌向南直放去其皮按節¶
　　解開煑於大鍋内其頭蹄及尾俱不去皮惟燎毛¶
　　燖淨亦煑於大鍋内以臓腑置於錫裏木槽盆舁¶
　　出另内室整理潔淨舁進以盛血木槽盆就地安¶
　　置司俎滿洲一人進於髙桌前屈一膝跪灌血於¶
　　腸亦煑鍋内司俎太監等置皮於盛皮木槽盆内¶
　　撤去包錫大桌二及油厚髙麗紙仍以膽與蹄甲¶
　　貯紅漆小木碟内置於炕上所設之大低桌北首¶
<pb:KR2m0038_WYG_004-29a>¶
　　　邊上俟肉熟時細切胙肉一椀設筯一雙供於大¶
　　　低桌正中以二猪之肉分置二銀裏木槽盆内前¶
　　　後腿分設四角胸膛向前尾樁向後肋列兩旁合¶
　　　凑畢置猪首於上復以臁胋連油整置於鼻柱上¶
　　　供於¶
神位前長髙桌司香㸃香司香婦人鋪黄花紅氊一司香¶
　　　舉醴酒椀一司香舉空椀齊進拱立又一司香舉¶
　　　臺琖授司祝司祝進跪獻酒三次是獻也凡獻酒¶
<pb:KR2m0038_WYG_004-29b>¶
　　　換琖注酒及司俎太監等奏三絃琵琶司俎等鳴¶
　　　拍板司俎滿洲拊掌歌鄂囉羅三次俱如前儀三¶
　　　獻畢以臺琖授於司香叩頭興合掌致敬¶
　皇帝¶
　皇后親詣行禮如前儀神肉前叩頭畢撤下祭肉不令¶
　　　出户盛於盤内於長桌前按次陳列或¶
　皇帝率¶
　皇后受胙或率王大臣等食肉之處請¶
<pb:KR2m0038_WYG_004-30a>¶
　㫖遵行如遇¶
　皇帝不受胙之日令值班大臣侍衛等進内食之食畢¶
　　　司俎太監等撤出皮骨皮油送交膳房其骨膽蹄¶
　　　甲司俎官送潔淨處化而投之於河隨將神幔収¶
　　　捲其所掛紙錢存俟月終貯髙麗紙囊内除夕送¶
　　　赴¶
堂子與¶
堂子内所掛淨紙及神杆同化之所有¶
<pb:KR2m0038_WYG_004-30b>¶
闗帝神像恭貯於紅漆木筒其供¶
佛小亭恭貯¶
菩薩像木筒及二香碟仍移奉西楹以小亭安奉於亭座¶
　　　上¶
菩薩像¶
闗帝神像二筒安奉於西山牆繪花紅漆抽屉桌上供香¶
　　　碟三於桌之東邊其夕祭¶
神儀預將鑲紅片金青縀神幔繫於黑漆架上用黄色皮¶
<pb:KR2m0038_WYG_004-31a>¶
　　　條穿大小鈴七枚繫樺木桿梢懸於架梁之西恭¶
　　　請¶
穆哩罕神自西按序安奉架上¶
畫像神安奉於神幔正中設¶
䝉古神座於左皆於北炕南向炕上設紅漆大低桌二香¶
　　　碟五醴酒五琖時果九碟以灑餻如前分為十盤¶
　　　其九盤供於桌上一供桌下西邊炕沿下供醴酒¶
　　　一罇未進猪之前恭請¶
<pb:KR2m0038_WYG_004-31b>¶
佛¶
菩薩像並二香碟供於西楹大亭預令司俎太監等鋪油¶
　　　紙設桌俱如朝祭儀届時進猪置於常放之處司¶
　　　香㸃香司香婦人以司祝祝禱時所坐黑漆杌置¶
神位前司俎太監以鼓連架近杌安置司祝繫閃縀裙束¶
　　　腰鈴執手鼓進於¶
神位前司俎太監二人進西向立一太監擊鼓一太監鳴¶
　　　拍板司祝先向¶
<pb:KR2m0038_WYG_004-32a>¶
神位坐於杌上擊手鼓誦請神歌祈請擊鼓太監一手擊¶
　　　鼓一㸃以和手鼓司祝拱立初次向後盤旋蹡步¶
　　　祝禱擊鼓太監雙手擊鼔三㸃以和手鼓司祝復¶
　　　盤旋蹡步前進祝禱擊鼓太監雙手擊鼔五㸃以¶
　　　和手鼓司祝拱立初次誦請神歌擊鼓五㸃拍板¶
　　　三鳴以和之二次向後向前盤旋蹡步祝禱惟擊¶
　　　鼓七㸃司祝拱立誦神歌以禱仍擊鼓五㸃拍板¶
　　　三鳴三次祝禱亦惟擊鼓十一㸃司祝拱立三次¶
<pb:KR2m0038_WYG_004-32b>¶
　　　誦神歌以禱擊鼓四㸃末以雙槌交擊一次拍板¶
　　　仍三鳴以和之三次誦神歌禱畢司祝祝禱時惟¶
　　　擊鼓四㸃三鼓而止退司祝以手鼓授司香婦人¶
　　　釋閃縀裙腰鈴司香婦人鋪黄花紅氊¶
　皇帝親詣行禮司香婦人移置司祝叩頭小低桌於西¶
　　　首¶
　皇帝進於夕祭¶
神位前正中向上立司祝先跪祝畢¶
<pb:KR2m0038_WYG_004-33a>¶
皇帝行禮如朝祭儀如同¶
皇后行禮¶
皇帝在東¶
皇后在西行禮如遇¶
皇帝¶
皇后不行禮之日司祝叩頭畢酒罇以淨袱羃之司香¶
　　婦人斂氊三折之鋪於近炕沿處置醴酒一椀空¶
　　琖一於炕沿上司俎太監等舁猪入門置炕沿下¶
<pb:KR2m0038_WYG_004-33b>¶
　　首北向司俎滿洲一人屈一膝跪按其猪司祝跪¶
　　於炕沿下三折紅氊上斜向東北從盛酒椀内挹¶
　　酒注於琖中舉捧禱祝司俎滿洲執猪耳司祝灌¶
　　酒於猪耳内以琖置炕沿一叩頭司俎滿洲執猪¶
　　尾移轉猪首向南司俎太監等進前舁猪暫順放¶
　　於包錫大桌上司祝跪從酒椀内挹酒注於琖中¶
　　舁第二猪入門仍如前儀獻酒禱祝灌酒畢一叩¶
　　頭興退置猪於包錫大桌上二猪俱令首西向省¶
<pb:KR2m0038_WYG_004-34a>¶
　　　之每桌前令司俎婦人二舉銀裏木槽盆接血司¶
　　　香婦人撤去氊進紅漆長髙桌設於北炕前以接¶
　　　血木槽盆列長髙桌上撤去大低桌上所供之餻¶
　　　惟留一盤其餘餻酒與果亦俱撤去猪氣息後司¶
　　　俎等轉猪首順桌向南直放其去皮節解灌血腸¶
　　　煑肉以及撤出包錫大桌油紙等件俱如朝祭儀¶
　　　惟膽與蹄甲於竈内化之俟肉熟時細切胙肉五¶
　　　椀毎椀設筯一雙供於炕上二大低桌之上以二¶
<pb:KR2m0038_WYG_004-34b>¶
　　　猪之肉分置二銀裏木槽盆内如朝祭儀供於¶
神位前長髙桌司香㸃香司香婦人鋪黄花紅氊司祝進¶
　　　跪祝叩頭合掌致敬司香婦人収氊以司祝所坐¶
　　　之杌置夕祭常放處又設小桌小腰鈴列於桌上¶
　　　神鈴置於桌之東撤出香碟内火並鐙掩竈内火¶
　　　展背鐙青綢幕蔽之衆俱退出闔户擊鼓太監以¶
　　　鼔移幕前近處司祝坐於杌上初次誦神歌向神¶
　　　鈴祈請時擊鼓四㸃又雙槌交擊一次拍板三鳴¶
<pb:KR2m0038_WYG_004-35a>¶
　　　以和之次司祝執鈴桿振鈴誦神歌以禱鼓擊五¶
　　　㸃拍板三鳴以和之司祝置神鈴初次誦神歌向¶
　　　腰鈴祈請鼓擊四㸃又雙槌交擊一次拍板三鳴¶
　　　以和之司祝摇腰鈴誦神歌以禱鼓擊五㸃拍板¶
　　　三鳴以和腰鈴之聲禱畢鼓擊三㸃拍板一鳴而¶
　　　止捲起背鐙神幕開戸移入鐙火撤祭肉送交膳¶
　　　房恭請¶
佛¶
<pb:KR2m0038_WYG_004-35b>¶
菩薩像並二香碟仍安奉西楹原位二香碟亦供於原處¶
　　　収捲神幔撤夕祭¶
神畫像並¶
䝉古神¶
穆哩罕神俱恭貯紅漆匣内安奉於北牆繪花黒漆抽屉¶
　　　桌上供香碟五於桌之南邊如為¶
　　　皇子祭祀¶
　　　皇子叩頭則司祝禱祝¶
<pb:KR2m0038_WYG_004-36a>¶
　　　皇子叩頭如¶
　　　皇子不叩頭則司祝禱祝叩頭¶
　　　皇子未分府前居住别室即於所住之正室内恭¶
　　　設¶
神位朝祭則懸幔供奉¶
佛亭夕祭則繫幔於架供奉神座以祭之朝祭未進猪之¶
　　　前請出二香碟供於祭室外之西山牆廊下亭内¶
　　　撤出皮骨後仍請入供於安奉朝祭¶
<pb:KR2m0038_WYG_004-36b>¶
神位之紅漆抽屉桌上夕祭除不請出香碟外餘俱如¶
　　坤寧宫祭儀凡諸王貝勒貝子公等以及宗室覺羅¶
　　　並伊爾根覺羅錫林覺羅姓之滿洲等俱如此儀¶
　　　祭之¶
　　　　正月初三日每月初一日¶
　　坤寧宫朝祭誦神歌禱祝辭¶
　　　上天之子佛及菩薩大君先師三軍之帥闗聖帝¶
　　　君某年生小子某年生小子(為某人祭則呼/某人本生年)今敬¶
<pb:KR2m0038_WYG_004-37a>¶
　　祝者豐於首而仔於肩衛於後而䕶於前畀以嘉¶
　　祥兮齒其兒而髪其黄兮年其增而嵗其長兮根¶
　　其固而身其康兮神兮貺我神兮佑我永我年而¶
　　夀我兮¶
　　　朝祭灌酒於猪耳禱辭¶
　　上天之子三軍之帥闗聖帝君某年生小子某年¶
　　生小子(為某人祭則呼/某人本生年)敬獻粢盛嘉悦以享兮¶
　　　朝祭供肉祝辭¶
<pb:KR2m0038_WYG_004-37b>¶
　　上天之子三軍之帥闗聖帝君某年生小子某年¶
　　生小子(為某人祭則呼/某人本生年)今敬祝者豐於首而仔於¶
　　肩衛於後而䕶於前畀以嘉祥兮齒其兒而髪其¶
　　黄兮年其增而嵗其長兮根其固而身其康兮神¶
　　兮貺我神兮佑我永我年而夀我兮¶
　　　夕祭坐於杌上誦神歌祈請辭¶
　　自天而降阿琿年錫之神與日分精年錫之神年¶
　　錫惟靈安春阿雅喇穆哩穆哩哈納丹岱琿納爾¶
<pb:KR2m0038_WYG_004-38a>¶
　　琿軒初恩都哩僧固拜滿章京納丹威瑚哩恩都¶
　　䝉鄂樂喀屯諾延某年生小子某年生小子(為某/人祭)¶
　　(則呼某人/本生年)今敬祝者豐於首而仔於肩衛於後而¶
　　䕶於前畀以嘉祥兮齒其兒而髪其黄兮年其增¶
　　而嵗其長兮根其固而身其康兮神兮貺我神兮¶
　　佑我永我年而夀我兮¶
　　　初次誦神歌禱辭¶
　　納丹岱琿納爾琿軒初某年生小子某年生小子¶
<pb:KR2m0038_WYG_004-38b>¶
　　(為某人祭則呼/某人本生年)今敬祝者豐於首而仔於肩衛於¶
　　後而䕶於前畀以嘉祥兮齒其兒而髪其黄兮年¶
　　其增而嵗其長兮根其固而身其康兮神兮貺我¶
　　神兮佑我永我年而夀我兮¶
　　　二次誦神歌禱辭¶
　　恩都哩僧固僧固恩都哩某年生小子某年生小¶
　　子(為某人祭則呼/某人本生年)今敬祝者豐於首而仔於肩衛¶
　　於後而䕶於前畀以嘉祥兮齒其兒而髪其黄兮¶
<pb:KR2m0038_WYG_004-39a>¶
　　年其増而嵗其長兮根其固而身其康兮神兮貺¶
　　我神兮佑我永我年而壽我兮¶
　　　末次誦神歌禱辭¶
　　拜滿章京納丹威瑚哩恩都䝉鄂樂喀屯諾延某¶
　　年生小子某年生小子(為某人祭則呼/某人本生年)今敬祝者¶
　　豐於首而仔於肩衛於後而䕶於前畀以嘉祥兮¶
　　齒其兒而髪其黄兮年其増而嵗其長兮根其固而¶
　　身其康兮神兮貺我神兮佑我永我年而壽我兮¶
<pb:KR2m0038_WYG_004-39b>¶
　　　誦神歌禱祝後跪祝辭¶
　　上天之子年錫之神安春阿雅喇穆哩穆哩哈納¶
　　丹岱琿納爾琿軒初恩都哩僧固拜滿章京納丹¶
　　威瑚哩恩都䝉鄂樂喀屯諾延某年生小子某年¶
　　生小子(為某人祭則呼/某人本生年)今敬祝者豐於首而仔於¶
　　肩衛於後而䕶於前畀以嘉祥兮齒其兒而髪其¶
　　黄兮年其增而嵗其長兮根其固而身其康兮神¶
　　兮貺我神兮佑我永我年而壽我兮¶
<pb:KR2m0038_WYG_004-40a>¶
　　　夕祭灌酒於猪耳禱辭¶
　　上天之子年錫之神安春阿雅喇穆哩穆哩哈納¶
　　丹岱琿納爾琿軒初恩都哩僧固拜滿章京納丹¶
　　威瑚哩恩都䝉鄂樂喀屯諾延某年生小子某年¶
　　生小子(為某人祭則呼/某人本生年)敬獻粢盛嘉悦以享兮¶
　　　夕祭供肉祝辭¶
　　上天之子年錫之神安春阿雅喇穆哩穆哩哈納¶
　　丹岱琿納爾琿軒初恩都哩僧固拜滿章京納丹¶
<pb:KR2m0038_WYG_004-40b>¶
　威瑚哩恩都䝉鄂樂喀屯諾延某年生小子某年¶
　　生小子(為某人祭則呼/某人本生年)今敬祝者豐於首而仔於¶
　　肩衛於後而䕶於前畀以嘉祥兮齒其兒而髪其¶
　　黄兮年其増而嵗其長兮根其固而身其康兮神¶
　　兮貺我神兮佑我永我年而壽我兮¶
　　背鐙祭初次向神鈴誦神歌祈請辭¶
　　哲伊哷呼哲納爾琿掩户牖以迓神兮納爾琿息¶
　　甑竈以迓神兮納爾琿肅將迎兮侑坐以俟納爾¶
<pb:KR2m0038_WYG_004-41a>¶
　　琿秘以祀兮几筵具陳納爾琿納丹岱琿藹然降¶
　　兮納爾琿卓爾歡鐘依惠然臨兮納爾琿感於神¶
　　鈴兮來格納爾琿莅於神鈴兮來歆納爾琿¶
　　　二次摇神鈴誦神歌禱辭¶
　　納丹岱琿納爾琿軒初卓爾歡鍾依珠嚕珠克特¶
　　亨某年生小子某年生小子(為某人祭則呼/某人本生年)今敬¶
　　祝者豐於首而仔於肩衛於後而䕶於前畀以嘉祥¶
　　兮齒其兒而髪其黄兮年其増而嵗其長兮根其¶
<pb:KR2m0038_WYG_004-41b>¶
　　固而身其康兮神兮貺我神兮佑我永我年而壽¶
　　我兮¶
　　　三次向腰鈴誦神歌祈請辭¶
　　哲伊哷呼哲古伊雙寛列几筵兮以敬迓古伊雙¶
　　寛潔粢盛兮以㳟延古伊雙寛肅將迎兮盡敬古¶
　　伊雙寛祕以祀兮申䖍古伊雙寛乗羽葆兮陟于¶
　　位古伊雙寛應鈴響兮降於壇古伊雙寛¶
　　　四次搖腰鈴誦神歌禱辭¶
<pb:KR2m0038_WYG_004-42a>¶
　　　籲者惟神迓者斐孫犧牲既陳奔走臣隣某年生¶
　　　小子某年生小子(為某人祭則呼/某人本生年)今敬祝者豐於¶
　　　首而仔於肩衛於後而䕶於前畀以嘉祥兮齒其¶
　　　兒而髪其黄兮年其增而嵗其長兮根其固而身¶
　　　其康兮神兮貺我神兮佑我永我年而壽我兮¶
　　　　祭神翌日祭天儀注¶
　　　祭神翌日祭天預期如前儀恭請¶
佛¶
<pb:KR2m0038_WYG_004-42b>¶
菩薩像供於¶
　　坤寧宫西楹大亭司俎太監等於¶
　　神杆東北鋪油厚髙麗紙設包錫紅漆大案一西向¶
　　　卸下¶
　　神杆以杆端向東斜仰於倚柱上杆首拄於地撤舊¶
　　　夾淨紙舊穿頸骨置銅海内化之¶
　　神杆石前向上設紅漆髙案一供銀碟三中碟盛所¶
　　　灑米旁二碟空設置淨紙一張於案上離¶
<pb:KR2m0038_WYG_004-43a>¶
　神杆石稍逺西北方設紅漆架一架上覆以紅氊架¶
　　南設花木方盤桌一紅漆方盤二俱向後挨次而¶
　　設盤内置案板數枚移紅銅鍋並銅海設於木盤¶
　　之北竈門東向届時司俎太監等進猪置於¶
　神杆石之東旁稍後首南向¶
皇帝親詣行禮司香婦人於¶
　坤寧宫門内近檻處鋪¶
皇帝行禮黄花紅氊¶
<pb:KR2m0038_WYG_004-43b>¶
皇帝進門對¶
　神杆向上跪司俎滿洲進向前立捧米碟灑米一次¶
　　禱祝祭天畢又灑米二次退¶
皇帝行禮興退如同¶
皇后行禮¶
皇帝居中¶
皇后在西行禮司俎等俱退出於外太監等率祝禱祭¶
　　天之司俎滿洲背立如遇¶
<pb:KR2m0038_WYG_004-44a>¶
皇帝¶
皇后不親詣行禮日司祝捧¶
皇帝御衣叩頭畢司俎太監等轉猪首向西置於包錫¶
　　大案上省之司俎太監二舉銀裏木槽盆接血列¶
　　於髙案上猪氣息後轉猪首向南順放司俎等即¶
　　於院内去猪皮先以頸骨連精肉取下並擇取餘¶
　　肉煑於紅銅鍋内餘俱按節解開擺列於銀裏木¶
　　槽盆内置首於前以皮䝉蓋其上南向順放於包¶
<pb:KR2m0038_WYG_004-44b>¶
　　錫大案上腸臓修整後亦貯於木槽盆内以盛血¶
　　木槽盆横放於盛肉木槽盆之前肉熟時司俎等¶
　　向東列坐於木盤後以熟肉細切為絲先取精肉¶
　　頸骨供於髙案西邊所設銀碟内膽貯於東邊所¶
　　設銀碟内細絲小肉成後盛小肉絲二椀各置筯¶
　　一雙稗米飯二椀各置匙一枚從東向西飯肉相¶
　　間以供¶
皇帝親詣行禮司俎滿洲仍如前儀捧米碟灑米一次¶
<pb:KR2m0038_WYG_004-45a>¶
　　禱祝祭天畢又灑米二次退叩頭畢司俎官司俎¶
　　等以頸骨穿於¶
　神杆之端精肉及膽並所灑米俱貯於¶
　神杆斗内立起¶
　神杆淨紙夾於¶
　神杆與倚柱之間東首所供之小肉飯撤入¶
　坤寧宫内¶
皇帝¶
<pb:KR2m0038_WYG_004-45b>¶
皇后受胙獻於¶
皇帝¶
皇后如遇¶
皇帝¶
皇后不行禮之日令在¶
　坤寧宫内人等食之西首所供之小肉飯留於外同¶
　　鍋内所餘湯肉令司俎及太監等食之其餘生肉¶
　　並銀裏木槽盆及包錫髙案油厚髙麗紙俱移入¶
<pb:KR2m0038_WYG_004-46a>¶
　　坤寧宫内如祭神儀取頭蹄燎燖腸内灌血煑於大¶
　　　鍋内大肉熟後盛於盤内置原處亦不許出戸令¶
　　　大臣侍衛等進内食之食畢司俎太監撤出油紙¶
　　　髙案及皮與骨皮油送交膳房骨則司俎官送潔¶
　　　淨處監視化而投之於河恭請¶
佛¶
菩薩像至西楹安奉於原位鍋海置於原處神架方盤等¶
　　　物各収於原處如遇雨雪司俎及司俎太監等張¶
<pb:KR2m0038_WYG_004-46b>¶
　　　大油紙繖遮於祭天桌鍋之上如為¶
　　　皇子祭天¶
　　　皇子叩頭如¶
　　　皇子不叩頭司祝捧¶
　　　皇子衣服叩頭¶
　　　　祭神翌日祭天贊辭¶
　　　安哲上天監臨我覺羅某年生小子(為某人祭天/則呼某人本)¶
　　　(生/年)蠲精誠以薦薌兮執豕孔碩獻於昊蒼兮一以¶
<pb:KR2m0038_WYG_004-47a>¶
　　嘗兮二以將兮俾我某年生小子年其增而嵗其¶
　　長兮根其固而身其康兮綏以安吉兮惠以嘉祥¶
　　兮¶
　¶
　¶
　¶
　¶
　¶
<pb:KR2m0038_WYG_004-47b>¶
　¶
　¶
　¶
　¶
　¶
　¶
　¶
欽定滿洲祭神祭天典禮卷一¶
